+++
date = "2014-12-19T15:24:36+03:30"
draft = false
title = "کمک به پروژه‌های آزاد - دونیشن"
slug = "donation"
categories = ["Community"]
+++
یکی از چیزهایی که توی دنیای نرم‌افزارهای آزاد گاهی نقش حیاتی ایفا میکنه، دونیشن از سمت جامعه کاربری‌ه. منتها این دونیشن گاهی یه سری برداشتهای غلط رو باعث میشه. چند تاشون تو ذهن من هست، مینویسم، اگر چیزی به ذهن شما رسید خوشحال میشم که این پست رو تو گیتهاب ویرایش کنید و دوباره درخواست PR بدید. 


* دونیشن صدقه نیست. اگر از کاری رضایت ندارید، دوستش ندارید، لازمش ندارید و اصولا دلیلی برای دونیت ندارید، دونیت نکنید، ولی وقتی دونیت کردید اون رو به حساب صدقه نذارید، بذارید به حساب دستمزد اون کار.
* بدونید دقیقا دارید به کی دونیت میکنید، کی نقش جمع کننده رو داره، کی طرف حساب واقعی شماست. اگر به شخصی مستقیما دونیت میکنید که صاحب اثره، قضیه خیلی سادست. فقط اینکه مطمئن باشید به دستش میرسه کافیه. مثل قضیه [جادی و کتابش](http://linuxstory.ir/). 
اما اگر واسطه در کار هست، باید واسطه بی کم و کاست خودش رو معرفی کنه، مگر اینکه مشکل قانونی داشته باشه، مثلا ما انتظار نداریم نماینده thepiratebay بیاد خودشو برای دونیت معرفی کنه :) ولی مثلا انتظار صد در صد من اینه که توی یکی از صفحات کمپین [فونت فارسی](http://pfont.ir/) به این اختصاص داه بشه که پول رو کی داره جمع میکنه، چطوری میشه باهاش تماس گرفت، هم ایمیل و حتی تلفن (در صورت امکان) در دسترس باشه و بعد اینکه یه راهی معرفی بشه برای اینکه کاربر بفهمه دونیتش چطوری به شخص اصلی رسیده. 
مهمه که بدونید اون شخص/اشخاص اصلی کی هستن. تا وقتی مقصد اصلی دونیشن رو نمیدونید، اینکار احمقانست. 

* تا وقتی نمیدونید در قبال این دونیشن چه کاری صورت میگیره و چطوری، دونیت نکنید. مثلا من میگم اگه فلان قدر دونیت کنید یه سیستم عامل مینویسم :) سوالاتتون که باید جواب بدم اینهاست (با فرض اینکه من اصولا توانایی اینکار رو داشته باشم :)) ) : 
اینکه این سیستم عامل دقیقا چطوری منتشر میشه؟ تحت چه مجوزی؟ در صورتی که دونیشن ها به حد نصاب نرسه من چکارشون میکنم؟ آیا اصلا زمانی برای به حد نصاب رسیدن هست؟ تا زمان به حد نصاب رسیدن پول (یا هر چیزی که دونیت میشه) کجا خواهد رفت؟ 

* مهمترین نکته. شما دارید (طبق فرض اول) برای چیزی دونیت میکنید که فایدش نهایتا قراره به شما برسه. خوب این فایده چیه؟؟ قراره من این سیستم عامل رو که نوشتم، چی به شما بدم؟ مهم نیست کم یا زیاد. ولی باید مدون و مشخص باشه. 
مثلا اینکه اسم شما تو فایل کمک کنندگان خواهد اومد، یا اینکه یه نسخه ویژه مادام‌العمر بهتون داده میشه، اصلا یه بنیادی درست میشه شما میشید سهام دارش، یا اصلا یه دستوری تو این سیستم عامل هست که بزنی اسم همه رو اعلام میکنه. این باید مشخص باشه، کاملا و قابل تغییر هم نیست. اگر بعدا مشخص شد امکان مثلا ساختن اون دستور نیست، باید کل پول رو به همه پس بدم (دقت کنید!! نه که ایمیل بزنم بگم اگه میخواید بیاید پس بگیرید، بی چون و چرا پس بدم) و بعد بگم حالا اگه میخواید با شرایط جدید، دونیت کنید. 

* اگر در شرایط تغییری پیش اومد که کاملا با شرایط قبلی هماهنگی داشت، مثلا تا الان میگفتم هر که بیشتر از ۱۰ هزار تومن دونیت کنه اسمش میره تو لیست همکارها. حالا بعد از یه مدت بگم هر کی که بیشتر از ۱۰۰ هزار تومن دونیت کنه یه کامندی تو سیستم عامل میذارم که اسمشو لیست کنه (و همچنان شرط قبلی پابرجاست!)، هیچ حرفی از گذشته نقض نشده. ولی باز هم باید این امکان باشه، و البته اینبار خود نفر دونیت کننده باید درخواست بده، که دونیشن برگشت داده بشه. 


اینها چیزهاییه که حق شما به عنوان یه دونیت کنندست که بدونید، و به نظر من اگر جایی این موارد مشخص نبودن، دونیت نکنید!! 