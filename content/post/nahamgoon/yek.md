---
title: "ناهمگون : یک"
date: 2021-08-06T14:54:30+02:00
slug: "yek"
draft: false
categories: ["nahamgoon", "podcast", "boardgame"]
---

من خیلی آدم ادامه دادن نوشتن نیستم. اینم شاید یه تجربه مشابه دیگه باشه. ایندفعه حتی یک درجه جلوتر بردمش و میخوام یک پادکست هم به صورت موازی راه بندازم. 
موش تو سوراخ نمیرفت، جارو هم به دمبش می‌بست. 

اما درباره چی حرف میزنم؟ درباره همه چی! کاملا ناهمگون و درهمه همه چی. اسم این پادکست هم میشه «ناهمگون» چون هم کلمه رو دوست دارم و هم اینکه واقعا ناهمگونه. درباره بوردگیم، برنامه نویسی، زندگی و هر چیزی که پیش بیاد. چرا؟ چون میخوام بیشتر برم رو منبر. زندگی خیلی کوتاهه، و من دوست دارم حرف بزنم :) ولی از یه طرفی هم خیلی اهل اسپیس و اینا نیستم، مکالمه دو طرفه با کسایی که نمیشناسم معمولا منو عصبی میکنه، کسایی هم که میشناسم و خب لذت میبرم از حرف زدن باهاشون و معمولا جاهایی بهتر از کلاب‌هاوس و اسپیس توییتر و هادل اسلک میتونم گیرشون بندازم و مخشون رو بخورم با حرفام. 
با آدمای ناشناس ترجیح میدم نوشتاری حرف بزنم، کامنت و این چیزا. خب پس کامنت بذارید حتما :)))) 

اما اولین پادکست درباره چیه؟ اینکه «چرا مونوپولی بده» خب بله. همه چیزهایی که نباید باشه تو این عنوان هست. 

اول اینکه درباره مونوپولیه، یک پادکست که با مونوپولی شروع میشه نوبره دیگه :) و اینکه یکی از موضوعات اصلی قراره بوردگیم باشه. 

دوم اینکه دارم میگم چرا یه چیزی بده، و ظاهرا اینکه داره به عنوان یه hater ،یه آدم همیشه مخالف، میگم چرا یه چیزی بده! یعنی انگار دارم با تنفر شروع میکنم. 

در مورد اولی میتونم بگم که خب، راست میگید. ولی حقیقت اینه که مونوپولی از اولین بازیهاییه که به ذهن ملت میرسه وقتی که میگی بوردگیم. خب پس اتفاقا اینکه با اون شروع میکنم خیلی هم عجیب نیست. هر چند که این اواخر یه سری آدم توی توییتر سر یه توییت شوخی کلی چرت و پرت بارم کردن که تو سرت تو ماتحت ملته :))))) با کمال احترام، بویی احساس نمیکنم پس فکر نمیکنم سرم تو ماتحت کسی باشه، مگه اینکه طرف خیلی آدم تمیزی باشه. کل قضیه هم اینطوری بود که من یه توییتی رو کوت کردم که درباره مونوپولی بود و اینکه دوستهات رو وقت مونوپولی بازی کردن میشناسی، و گفتم که اگه دوستت مونوپولی رو پیشنهاد میکنه یعنی خیلی به روز نیست. 

یه بارم یه عکس از کالکشنم گذاشتم که یه عکس العمل عجیب این بود که کالکشن بوردگیمی که توش مونوپولی نباشه کالکشن نیست. 

خلاصه همه اینها دست به دست هم دادن تا من تصمیم بگیرم یکم جدیتر تو یه پادکست دلایلی که معتقدم مونوپولی بده رو توضیح بدم. 

اما اینکه با تنفر شروع میکنم، در حقیقت، موضوع دومم رو که الان نمیخوام دربارش حرف بزنم، درباره چیزیه که واقعا ترجیح دادم هلش بدم که بره نوبت دوم. اون واقعا میشه گفت بهش یه موضوع تنفر برانگیز :))‌ببین اون چیه دیگه، البته اینکه هنوز حتی مطمئن نیستم اون رو حتی نوبت دوم بذارم یا نه. 

ولی من قرار نیست به مونوپولی یا هزبرو فحش بدم. قراره بگم چه ویژگی ای تو مونوپولی هست که از نظر من تبدیلش میکنه به یه بازی بد. 

خلاصه اینکه شاید این همه که نوشتم هیچی باشه و تهش به جایی ختم نشه، و شاید هم بشه. کی میدونه، اگه فردا از کرونا و صد تا درد دیگه نیفتیم بمیریم، یا اینکه زندگی هلمون بده به سمت متوقف کردن همین، ولی در هر صورت این راهیه که شروع کردم و میخوام ادامه بدم، دست کم در زمان نوشتن این نوشته، میخوام ادامه بدم. 


